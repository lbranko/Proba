Sažetak zadatka: Implementirati jednostavnu CRUD aplikaciju za rad s filmovima i pripadajućim osobama.

Opis zadatka:

Implementirati web aplikaciju za unos i uređivanje filmova i pripadajućih glumaca/režisera/producenata i sl. koristeći Symfony Standard Edition framework.

Filmovi bi trebali minimalno imati naslov, godinu izdanja te opis, gdje su naslov i godina obavezni, dok je opis opcionalan. Također, ne bi trebalo biti moguće spremiti u bazu dva filma koji imaju isti naslov i godinu izdanja.

Za svaki film bi trebalo biti moguće uređivati i listu osoba koje su sudjelovale u izradi filma.

Osobe bi trebale imati ime, prezime i datum rođenja, te za svaki film pripadnu ulogu u izradi filma.

Odabir u koju bazu ćete spremati podatke je ostavljen na Vama.

Po završetku izrade aplikacije, koristeći Symfony Pagerfanta Bundle (https://github.com/whiteoctober/WhiteOctoberPagerfantaBundle), implementirajte paginaciju na stranice koja izlistavaju filmove i osobe.

Dodatni zahtjevi:

Symfony Standard Edition i sve potrebne pakete/librarye/bundleove instalirati koristeći Composer.

Nakon instalacije Symfonya, Composerom osvježiti sve uključene pakete na najnovije verzije.

Primijeniti minimalni vizualni stil na Vašu aplikaciju.

Svoj napredak izrade aplikacije pratite u LOKALNOM git repozitoriju (dakle, nije potrebno otvarati javno dostupne repozitorije na GitHubu/BitBucketu/GitLabu).

Sav kod i komentare pisati na engleskom jeziku.

Baza podataka mora imati maksimalno 4 tablice.

Po završetku zadatka, zapakirajte cijeli projekt (uključujući bazu podataka te git repozitorij) te pošaljite kao rješenje zadatka zajedno s uputama kako ga instalirati i pokrenuti.
